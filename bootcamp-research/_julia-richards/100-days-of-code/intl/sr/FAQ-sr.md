## FAQ:
  **Q:** Kako stupiti u kontakt s ljudima koji takođe rade ovaj izazov?
  **A:** Najbolji način povezivanja je korištenje popisa resursa dostupnih na službenoj web stranici 100DaysOfCode:
  www.100DaysOfCode.com/connect
  Takođe, ovde je [pozivnica u 100DaysOfCode Slack kanal](https://www.100daysofcode.com/slack).

  Pretražite #100DaysOfCode na Twitter-u, ili se pridružite [100DaysOfCode sobi na Gitter-u](https://gitter.im/Kallaway/100DaysOfCode) — ne treba vam pozivnica, otvoreno je za sve da se pridruže. Takođe, zapratite [@_100DaysOfCode](https://twitter.com/_100DaysOfCode) na Twitter-u da ostanete u kontaktu sa zajednicom.

  **Q:** Izazov sam već započeo, i trenutno sam na 8. danu. Kako da počnem koristiti ovaj repo za praćenje mog napretka?
  **A:** Ne brinite. Pokušajte se sjetiti što više informacija o prethodnim danima, ali ako ne možete jednostavno nastavite od dana na kojem ste trenutno. Ako svakodnevno tvitate o svom napretku, za svaki dan dodajte veze do tweet-ova. Zatim slijedite format.

  **Q:** Novi sam u programiranju (ili samo sam zainteresovan da naučim programirati) i ne mogu još da pravim projekte, šta bi trebalo da radim?
  **A:** Najbolji način da počnete jeste da pratite [FreeCodeCamp’s Front End Curriculum](https://www.freecodecamp.com/) od samog početka.  Što dalje stignete tokom 100 dana, to bolje.

  **Q:** Propustio sam dan, da li to znači da sam izgubio na izazovu?
  **A:** Apsolutno ne. Dozvoljeno vam je da propustite jedan dan (zatim nadoknadite dodavanjem još jednog dana na kraj 100-tog), ali nikad ne propustite dva dana zaredom. Ovo je sjajan savjet o formiranju navika koji sam dobio od Lea Babauta po zen navikama.

  **Q:** Kasno dolazim kući, a kad završim sa satom, prošla je ponoć, da li se računa?
  **A:** Naravno da se računa! Pravilo glasi: da li ste programirali najmanje jedan sat prije nego ste otišli spavati tog dana? Ako jeste, onda ste na dobrom putu.
  Razlog za to je taj što svi imamo različite rasporede i različita životna razdoblja (djeca, škola, posao i drugo), pa se nemojte držati nekih proizvoljnih vremenskih standarda. Nećete doživjeti ono što je Pepeljuga doživjela kad sat udari ponoć.
  Ne brinite hoćete li tog dana dobiti bod na GitHub-u. Da, lijepo je imati ih u redovima jedan po jedan, ali nemojte sebi praviti štetu mjereći svoje napore po satu.

  **Q:** Da li treba da vodim dnevnik?
  **A:** Da, trebalo bi, i najbolji način za to je da fork-ujete ovaj repo, i commit-ujete u [Log](log-sr.md) svakodnevno. To je korisno na dva glavna načina: moći ćete da pratite napredak svaki dan i da vidite koliko toga ste uradili i biće vam lakše da nađete motivaciju za nastavak, a drugo je da nakon što odradite svojih 100 dana moći ćete bolje analizirati svoj rad i vidjeti šta je dobro radilo, a šta nije.

  **Q:** Trebam li svoje projekte staviti na internet?
  **A:** Definitivno. Izvrsno je zbog odgovornosti i motivacije znati da su stvari na kojima radite dostupne online svima koji bi to željeli pogledati. Zbog toga ćete se više brinuti o krajnjem proizvodu, što će na kraju dovesti do impresivnijih rezultata. Predlažemo da ih stavite na GitHub.

  **Q:** Trebam li da brinem o odstupanjima?
  **A:** Nije potrebno da brinete puno o njima i nemojte se kritikovati zbog propuštanja dana. Umjesto toga, potrudite se da učinite sve da se to opet ne desi, prevelika briga o tome vam neće dati dobre rezultate. (Ok, daće vam rezultate, ali samo negativne. Ja bih ih nazvao posljedicama, a ne rezultatima) Najbolji način da pobjegnete od negativnih emocija je da sjednete i programirate.

  **Q:** Šta je najteži dio ovog izazova?
  **A:** Dio gdje morate sjesti i početi programirati. Ne odlažite to i ne razmišljajte o tome, jer ćeš se racionalizirati zbog toga. Radite to mehanički: sjednite, otvorite svoj laptop, otvorite editor koda, i počnite kucati. Nakon 5 minuta, nećete osjetiti probleme/odugovlačenje/želju da prestanete.

  **Q:** Ako bi svi započeli određenog dana, trebam li im se pridružiti od dana na kom su trenutno? Na primjer, od dana 12?
  **A:** Ovaj izazov je individualan, pa kada se pridružite počinjete od 1. dana. Kad god objavljujete ažuriranje na Twitteru ili negdje drugdje, nemojte zaboraviti da napišete na kom ste danu i da stavite hešteg kako bi vas drugi mogli naći i podržati vas!

## Sadržaj
* [Pravila](rules-sr.md)
* [Dnevnik - kliknite ovdje da vidite moj napredak](log-sr.md)
* [FAQ](FAQ-sr.md)
* [Resursi](resources-sr.md)
